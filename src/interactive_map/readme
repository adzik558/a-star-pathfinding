## Mapa rzeszowa ##

W tej części pracy przedstawiono rozszerzenie działania klasycznych algorytmów wyszukiwania
ścieżek na bardziej realistyczne środowisko – mapę miasta. Wybór padł na Rzeszów, którego dane
drogowe pozyskano z serwisu OpenStreetMap. Dzięki zastosowaniu formatu graphml, udało się
stworzyć pełną reprezentację sieci ulicznej jako grafu, który następnie został zaimportowany do aplikacji
zbudowanej w języku Python. W celu zapewnienia bardziej przyjaznego interfejsu użytkownika,
rozwiązanie zostało wzbogacone o komponent front-endowy w JavaScript oparty na bibliotece Leaflet.
Dzięki temu użytkownik może wyznaczać ścieżki bezpośrednio na mapie, wybierając punkty
startowe i końcowe. Po ich zaznaczeniu uruchamiany jest wybrany algorytm, a wynikowa trasa
wizualizowana jest w oknie mapy. Obsługiwane metody to m.in. BFS, Dijkstra, A* z heurystyką
euklidesową oraz A* z heurystyką Manhattan.
